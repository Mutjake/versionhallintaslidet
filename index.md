# Versionhallinta-työkalut

---

## Miksi?

---

Useimmille lienee tuttua ryhmätyöskentely sama Word-dokumenttia käyttäen.

---

* dokkari.doc
* dokkari_v2.doc
* dokkari_korjaukset.doc
* dokkari_v2_lisätty_korjaukset.doc
...

---

Lopputuloksena on helposti päällekkäistä työtä ja päänsärkyä, 
kun ihmiset tekevät muutoksia ristiin.

Note: Onneksi nykyään on google docs

---

Pienessä ryhmätyössä voidaan asiaa jonkin verran helpottaa sopimalla, mitä 
osaa kukin on muokkaamassa.

Ja joku ottaa vastuulleen muutosten yhdistämisen.

---

Isossa ohjelmistoprojektissa tämänkaltainen koordinointi muuttuu mahdottomaksi,
koska ihmisiä ja samanaikaisia muutoksia on liikaa.

---

On ollut pakko kehittää avustavia työkaluja, jotka pyrkivät helpottamaan
ihmisten arkielämää näiden ongelmien parissa.

---

Versionhallintatyökalut nimensämukaisesti hallinnoivat tiedostojen eri versioita
ja näiden versioiden välille muodostuvaa muutoshistoriaa.

---

Koska versionhallintatyökalut rakentavat tiedoston tai tiedostojen muutoshistoriaa,
voidaan niitä pyytää palauttamaan esimerkiksi tiedoston vanha versio.

---

Tästä on valtava apu, koska muutoksia voi tehdä huoletta. Tiedostojen palauttaminen
edelliseen talletettuun hyvään tilaan hoituu kädenkäänteessä.

---

Ja samalla vältymme seuraavalta tutulta ilmiöltä...

---

* gradu.doc.backup
* gradu.doc.backup2
* gradu.doc.backup_korjattu_opponointimoitteet
* jne.

---

Versionhallintatyökalut auttavat myös tarkistamaan tehtyjä muutoksia, ainakin
[yksinkertaisten tekstitiedostojen tapauksessa](https://github.com/Mutjake/enocoffeebot/commit/7c6305a49d53530cb16b26cd73dc291d85132742).

---

Lisäapua muille tarjoaa muutosten oheen kirjoitettu ns. commit-viesti.

---

Commit-viesteistä syntyy eräänlainen [lokikirja](https://github.com/finnishtransportagency/harja/commits/develop), josta pystyy seuraamaan
tehtyjä muutoksia, sekä syitä niiden tekoon.

---

Commit-loki auttaa pysymään kärryillä siitä, mitä muut ovat tekemässä, ja parantaa siten työyhteisön kommunikaatiota.

Tietysti paljon riippuu siitä, kuinka paljon vaivaa ihmiset näkevät viestiensä kirjoittamiseen.

---

Versionhallintatyökalut eivät ole täydellisiä, mutta ilman niitä ei käytännössä
tulisi toimeen.